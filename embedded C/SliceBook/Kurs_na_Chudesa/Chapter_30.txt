Глава 30
НОВО НАЧАЛО
Въведение
1. Сега учебната програма е съсредоточена върху това да се постави ново начало. 2Целта е
ясна, но ти се нуждаеш от специфични методи за постигането й. 3Темповете, с които се
осъществява, зависят само от едно - от желанието ти да практикуваш всяка отделна стъпка. 4Всяка
стъпка ще допринася винаги по нещо, когато се изпробва. 5Заедно всички стъпки ще те изведат от
сънищата на осъждане към сънища на прошка, освобождавайки те от болката и страха. 6Те не са
нищо ново, но за теб представляват все още само идеи, а не принципи на мислене. 7Затова ние се
352
нуждаем да ги практикуваме известно време, докато се превърнат в принципи на живот. 8Сега се
стремиш да ги превърнеш в навици, за да ги имаш на разположение винаги, когато е необходимо.
I. Принципи за избор
1. Ти непрестанно правиш избор. 2Но не винаги знаеш това. 3С малко практика, когато
разбираш, че правиш избор, ще се оформи един набор от решения, който да ти помогне при взе-
мането на следващите. 4Не е разумно да се задълбочаваш във всяка стъпка. 5Правилната нагласа
във всеки момент на пробуждане, ще те води напред. 6И ако чувстваш силна съпротива и
недостатъчно посвещение, значи, че още не си готов. 7Не се самообвинявай. 8Но си помисли какъв
искаш да бъде твоят ден и бъди уверен, че можеш да го имаш. 9А след това отново се опи тай да
имаш ден, какъвто желаеш.
2. (1) Началото се поставя със следното:
2Днес аз няма да вземам никакви решения на своя глава.
3Това значи, че си избрал да нe бъдеш съдник за това какво да правиш. 4Но това означава
също така, че няма да съдиш ситуациите спрямо които ще трябва дa реагираш. 5Защото ако ги
съдиш, ти се ръководиш от своите принципи за това как трябва да се отнасяш към тях. 6И тогава
един друг отговор не би могъл да доведе до нищо друго, освен до объркване, несигурност и страх
3. Това е сега основен проблем за теб. 2Ти първо си избрал какво да правиш, а едва след това
решаваш да се обърнеш и да попиташ за това. 3И тогава е възможно да получиш отговор, който, да
не е решението, каквото го виждаш първоначално. 4Това поражда страх, защото противоречи на
начина ти на възприемане и можеш да го почувстваш като агресия към себе си. 5И това те гневи.
6Съществуват принципи, които не позволяват това да се случи. 7Но се случва в началото, докато се
научиш да се вслушваш.
4. (2) През целия ден, по всяко време, когато си спомниш зa това и имаш спокоен момент за
съзерцание, повтори си отново какъв ден искаш да имаш - чувствата, които желаеш, нещата, които
се стремиш да ти се случат и които би предпочел да преживееш, и си кажи:
2Ако аз не решавам сам, ще ми се даде такъв ден.
3Тези две правила, ако се практикуват правилно, ще ти помогнат да се насочиш без страх,
защото няма да се поражда противодействие, което впоследствие се превръща само в проблем.
5. Но все още ще има моменти, когато преценяваш сам. 2В такива случаи отговорът ще
предизвика агресия, ако не възстановиш много бързо правилното си мислене и не пожелаеш
функционален отговор. 3Бъди сигурен, че това се е получило, ако нямаш желание да седнеш и да
поискаш отговора, който е предназначен за теб. 4Това значи, че си решил сам и не можеш да
видиш въпроса. 5Сега ти е нужно бързо възстановяване иа съзнанието, преди да зададеш въпроса
отново.
6. (3) Припомни си отново какъв ден би искал да имаш и си дай сметка, че се е случило
нещо, което не се свързва с него. 2Тогава осъзнай, че си поставил сам въпроса и си решил по свой
начин какъв да бъде отговорът. 3После кажи:
4Аз нямам въпрос. 5Забравих какво трябва да реша.
6Това премахва условията, които си наложил, и ти позволява отговорът да ти покаже какъв е
бил реалният въпрос.
7. Опитай се да съблюдават това правило без отлагане, независимо от вътрешната ти
съпротива. 2Защото ти вече си гневен. 3И страхът, че си получил различен отговор от този, който
предполага твоята версия на въпроса, набира инерция дотогава, докато си убеден, че искаш ден,
който да даде твоя отговор на твоя въпрос. 4И няма да го получиш, защото денят ти ще бъде
разбит, отнемайки ти онова, което истински желаеш. 5Може да бъде много трудно да разбереш
това, когато сам си избрал принципите, които ти обещават щастлив ден. 6Но все още можеш да
промениш този избор чрез прости методи, които можеш да приемеш.
8. (4) Ако толкова не искаш да получиш, че дори не можеш да се откажеш от въпроса си, би
могъл да започнеш да променяш своето съзнание така:
353
2Мога поне да приема, че не харесвам онова, което чувствам сега.
3Това поне е очевидно и проправя пътя за следващата лесна стьпка.
9. (5) След като си решил, че не харесваш начина, по който се чувстваш, какво по-лесно от
това да продължиш със следното:
2И затова, надявам се, че съм допуснал грешка.
3Това отклонява чувството за съпротива и ти напомня, че помощта не е нещо натрапено, а
нещо, което желаеш и от което имаш нужда, защото не ти харесва това как се чувстваш. 4Този
малък пробив е достатъчен, за да ти позволи да напреднеш с още няколко стъпки, които са ти
нужни, за да позволиш да ти се помогне.
10. Ето че си достигнал повратна точка, когато разбираш, че ще спечелиш, ако приемеш
избора си за погрешен. 2Докато достигнеш този момент, ще бъдеш убеден, че щастието ти зависи
от твоята правота. 3Но вече си достатъчно разумен, за да разбереш, че щеше да бъдеш по-щастлив,
ако не си прав.
11. (6) Това дребно зрънце мъдрост е достатъчно, за да напреднеш. 2Ти не биваш принуден, а
само се надяваш да получиш нещо, което желаеш. 3И можеш съвършено откровено да кажеш:
4Искам да погледна по друг начин на това.
5Ceгa ти си променил своето отношение към този ден и си спомнил реалното си желание.
6Неговата цел вече не е затъмнена от безумното убеждение, че го желаеш с цел да бъдеш прав,
когато грешиш. 7Така осъзнаваш готовността да искаш отговор, защото не можеш да бъдеш в
противоречие, когато искаш онова, което желаеш и разбираш, че тъкмо за него си молил.
12. (7) Тази последна стъпка е признание, че нямаш нищо против да получиш помощ. 2Това е
твърдение на едно отворено съзнание, което още не е уверено, но е готово да следва напътствията:
3Сигурно мога да погледна по друг начин на това.
4Какво губя, ако попитам?
5По този начин поставяш един смислен въпрос и в отговора също ще има смисъл. 6Няма да се
противопоставяш на този отговор, защото ще виждаш, че имаш полза от него.
13. Напълно ясно е, че е по-лесно да имаш щастлив ден, ако преди всичко не позволиш в
него да проникне нещастието. 2Но за това се иска да се практикуват принципите, които ще те
предпазят от опустошението на страха. 3Когато постигнеш това, жалкият сън на осъждане се
преодолява завинаги. 4Но междувременно е необходимо да практикуваш принципите за
преодоляване. 5Нека още веднъж да разгледаме най-първото от решенията, които се предлагат тук.
14. Казахме, че за да имаш щастлив ден, можеш да го започнеш с решението да не вземаш
решенията си сам. 2Това само по себе си е едно реално решение. 3Но ти и не можеш да вземаш ре-
шенията си сам. 4Единственият реален въпрос е с помощта на какво избираш да решаваш. 5Това е
наистина всичко. 6Първото правило, следователно, не е натиск, а просто заявление на фактите. 7Ти
не вземаш решенията си сам, независимо какво решаваш. 8Защото те се вземат или с идолите, или
с Бога. 9И ти искаш помощ от антихриста или от Христос и който избереш, той ще се свърже с теб
и ще ти казва какво да правиш.
15. Денят ти не е оставен на произвола на съдбата. 2Той се определя от онова, което избираш
да изживееш. 3Ти винаги тьрсиш съвет, преди да вземеш каквото и да било решение. 4Разбереш ли
това, ще видиш, че тук не може да има никакъв натиск, нито основание да му се противопоставяш,
за да бъдеш свободен. 5Няма свобода от нещо, което неминуемо ще се случи. 6Грешиш, ако
мислиш, че има.
16. Второто правило е също просто факт. 2Защото ти и твоят съветник трябва да постигнете
съгласие за това какво искате да стане, за да може да се случи то. 3Това съгласие позволява да се
случи каквото и да било. 4Нищо не може да бъде причинено без да се осъществи някакъв вид
свързване, независимо дали със сънищата на осъждането или с Гласа на Бога. 5Решенията
пораждат резултати, защото не са взети в изолация. 6Ти ги вземаш съвместно със своя съветник,
354
заради самия теб и за целия свят. 7Ти даряваш на света желания от теб ден, защото той ще бъде
такъв, какъвто си го поискал и ще затвърди господството на твоя съветник над света. 8Чие царство
е светът за теб днес? 9Какъв ще бъде денят, който ще решиш да имаш?
17. Достатъчни са двама, които да пожелаят щастие през този ден, за да бъде обещано
щастие на целия свят. 2Нужни са само двама, за да разберат, че те не вземат решенията си сами, за
да имат гаранция, че радостта, за която молят, ще бъде споделена. 3Защото те са разбрали
основния закон, който прави решението могъщо и му придава всички последици, които може да
има едно решение. 4Нужни са само двама. 5Тези двама се свързват, за да може да се вземе
решение. 6Запомни само това и ти ще имаш ден, какъвто желаеш, и ще го дариш на света, защото
самият ти го имаш. 7Ти си престанал да осъждаш света, вземайки решението да имаш щастлив ден.
8А каквото си получил, това и трябва да дадеш.
II. Свобода на волята
1. Нима не разбираш, че да се противопоставяш на Светия Дух означава да се обърнеш
срещу самия себе си? 2Той ти казва само твоята воля; Той говори от твое име. 3В Неговата
Божественост е и твоята Божественост. 4Всичко, което Той знае, представлява твоето познание,
което се съхранява за теб, за да вършиш ти своята воля чрез Него. 5Бог те моли да вършиш своята
воля. 6Той се присъединява към теб. 7Той не е установил сам Своето Царство. 8И самото Небе
представлява твоя воля, където всичко сътворено е за теб. 9Всяка искрица живот е сътворена
единствено с твоето щастливо съгласие, както го искаш. 10И всяка Мисъл, която е имал Бог, е
очаквала твоето благословение, за да се роди. 11Бог не е твой враг. 12Той не иска нищо повече,
само да Го приемеш за Приятел.
2. Колко е великолепно да вършиш своята воля! 2Защото това е свободата. 3Нищо друго не
би могло да се нарече с името свобода. 4Докато не вършиш своята воля, ти не си свободен. 5Нима
Бог ще лиши Своя Син от онова, което е избрал за себе си? 6Бог е гарантирал, че ти никога няма да
бъдеш лишен от собствена воля, когато Той ти е дал Своя съвършен Отговор. 7Чуй Го сега, за да
си спомниш Неговата Любов и да узнаеш собствената си воля. 8Бог не желае Неговият Син да
бъде превърнат в затворник на нещо, което не е негово желание. 9Той се присъединява към теб в
желанието да бъдеш свободен. 10А да Му се противопоставиш означава да направиш избор срещу
самия себе си и да избереш да бъдеш окован.
3. Погледни отново своя враг, онзи, когото си избрал да мразиш, вместо да обичаш. 2Защото
така се е родила омразата на света и е наложено господството на страха. 3Сега чуй Бог, Който ти
говори чрез Този, Който е Неговият Глас, а и твой глас да ти напомня, че твоята воля не е да
мразиш и да бъдеш затворник на страха, роб на смъртта, едно нищожно съзнание с много малко
живот. 4Твоята воля е неограничавана от нищо и ти нямаш желание тя да бъде ограничена. 5Онова,
което е заложено в теб, се свързва с Бога при раждането на цялото творение. 6Всеки, който е
сътворил нещо, ти отдава благодарност, защото по твоя воля е било сътворено то. 7Всяка светлина
на Небето грее за теб, защото е запалена на Небето по твоя воля.
4. Каква причина можеш да имаш за гняв в един свят, който само очаква твоето
благословение, за да бъде свободен? 2Ако искаш да бъдеш затворник, тогава Самият Бог не би
могъл да бъде свободен. 3Защото каквото се стори на някой, който е толкова обикнат от Бога, се
причинява на Самия Бог. 4Не мисли, че Неговото желание е да те окове — Той, Който те е
направил сътворец на вселената заедно с Него. 5Само че Той ще съхрани твоята воля завинаги и
вечно безгранична. 6Този свят очаква свободата, която ще му дадеш, когато разбереш, че си
свободен. 7Но ти няма да простиш на света, докато не простиш на Него, Който ти е дал волята.
8Защото благодарение на твоята воля на света се дава свобода. 9Ти не можеш да бъдеш свободен,
отделно от Този, Чиято свята Воля споделяш.
5. Бог се обръща към теб да поискаш светът да бъде cnaceн, защото гой бива изцелен чрез
твоето спасение. 2И всеки, който стъпва по земята, зависи единствено от твоето решение, за да
узнае, че смъртта няма власт над него, защото той споделя твоята свобода, както споделя твоята
воля:. 3Твоята воля е да го изцелиш и защото решаваш съвместно с него, той е изцелен. 4И сега Бог
е простен, защото ти си избрал да гледаш на своя брат като на приятел.
III. Отвъд всички идоли
355
1. Идолите са твърде конкретни. 2Но твоята воля е универсалнa, защото е безгранична. 3Така
че тя няма форма и съдържанието, с което се изявява не се представя чрез форма. 4Идолитe са
граници. 5Те са убеждението, че съществуват форми, които могат да доведат до щастие и всичко
се постига чрез налагане на ограничения. 6То е нещо като заявлението: „Аз нямам нужда да имам
всичко. 7Искам само това малко нещо, и то за Мен ще стане всичко." 8И това естествено няма да те
удовлетвори, защото волята ти е да имаш всичко. 9Решиш ли в полза на идолите, ти сякаш си
поискал да загубиш. 10Решиш ли в полза на истината, и всичко ще бъде твое.
2. Ти не търсиш формата. 2Каква форма може да замести Любовта на Бог Отец? 3Каква
форма може да заеме мястото на цялата любов в Божествената същност на Бог Син? 4Какъв идол
може да направи две от едно? 5И възможно ли е неограниченото да бъде ограничено? 6Ти не се
стремиш към идоли. 7Твоята воля не е да имаш идоли. 8Идолът не може да ти даде онзи дар, който
търсиш. 9Когато избираш с оглед на формата на онова, което желаеш, ти преставаш да разбираш
вътрешния смисъл на тази форма. 10Така ти виждаш своята воля в дадения идол, придавайки й по
този начин конкретна форма. 11Но твоята воля ии никога няма да бъде такава, защото онова, което
е неразделна част от цялото творение, не може да бъде удовлетворено от дребни идеи и
незначителни неща.
3. Зад стремежа към един идол се крие копнеж по завършеност и пълнота. 2Целостта няма
форма, защото е неограничени. 3Да търсиш някакъв специален човек или обект, за да те допълни и
да постигнеш завършеност, означава само, че си убеден, че ти липсва някоя форма. 4И намирайки
я, ти ще постигнеш завършеност във форма, която ти харесва. 5Това е предназначението на идола -
да не търсиш отвъд него източника на убеждението, че си незавършен. 6Само ако си съгрешил,
това би могло да бъде така. 7Защото грехът е идеята, че си сам и разделен от онова, което е
цялостно. 8И така, ще бъде необходимо търсенето на цялостност да се извършва отвъд границите,
които си наложил на самия себе си.
4. Ти никога не си желал идола. 2Но наистина желаеш и смяташ, че си в правото си да искаш
онова, което ти предлага идoлът според собствените ти представи. 3И то не може да ти се отрече.
4Твоята воля да бъдеш цялостен е всъщност Божията Воля и това ти се дава, защото Му
принадлежи. 5Бог не познава формите. 6Той не може да ти отговори по безсмислен начин. 7И
твоята воля не може да бъде удовлетворена от празни форми, създадени само за да запълнят една
пропаст, която не съществува. 8Ти не искаш това. 9Творението не дава на никой отделен човек и на
никой отделен обект способността да придаде завършеност на Божия Син. 10Какъв идол може да
се призове, който да даде на Божия Син нещо, което той вече има?
5. Постигането на завършена цялостност е предназначението на Божия Син. 2Той няма
нужда да го търси въобще. 3Отвъд всички идоли стои неговата свята воля да бъде само онова,
което е. 43ащото да искаш повече от цялото е безсмислица. 5Ако в него имаше изменение, ако той
бе ограничен до някаква форма и сведен до онова, което не е в него, той не би бил такъв, какъвто
Бог го е сътворил. 6От какъв идол може да има нужда, за да бъде такъв, какъвто е? 7Защото може
ли да се откаже от някоя частица от себе си? 8Каквото не е цялостно, не може да породи цялост.
9Но каквото наистина поискаш, то няма да ти се откаже. 10Твоята воля се удовлетворява. 11Не под
форма, която не би те удовлетворила, но в напълно любящата Мисъл, която Бог има за теб.
6. Нищо, което Бог не познава, не съществува. 2А което познава, съществува вечно и
неизменно. 3Защото мислите траят, докато трае съзнанието, което ги мисли. 4И в съзнанието на
Бога не съществува край, нито време, през което Неговите Мисли да отсъстват или да претърпят
промяна. 5Мислите не се раждат и не могат да умрат. 6Те имат същите качества, както и техният
творец и нямат отделен от неговия живот. 7Мислите ти са в твоето съзнание, както ти си в
Съзнанието, което мисли за теб. 8Така че не съществуват отделни части в онова, което съществу ва
в Божественото Съзнание. 9То е извечно Едно цяло, завинаги единно и в мир.
6. Мислите създават впечатлението, че идват и си отиват. 2Но това означава само, че в едни
случай ти ги осъзнаваш, а в други не. 3А мисъл, която не помниш, се ражда отново, когато я
осъзнаеш наново. 4И все пак, тя не е умирала тогава, когато е била забравена от теб. 5Тя е била
винаги там, но ти не си я осъзнавал. 6Мисълта, която Бог има за теб, е съвършено неизменна,
независимо от твоята забрава. 7Тя винаги ще бъде такава, каквато е била преди момента, когато си
я забравил, и ще остане съвсем същата, когато си я спомниш. 8И е неизменна в периода от време,
когато е била забравена.
356
7. Мислите на Бога са далеч отвъд всяка промяна и светят извечно. 2Те не чакат да се родят.
3Те чакат да ги приемеш и да си ги спомниш. 4Мисълта, Която Бог таи за теб, е като звезда, неиз-
менна в едно вечно небе. 5Тя е поставена толкова високо на Небето, че тези, които са извън него,
не знаят, че изобщо е там. 6Но тя ще свети през цялата вечност тиха, бяла и прекрасна. 7Не е имало
такова време, когато да не е била там; нито миг, когато нейната светлина да е станала по-слаба или
не така съвършена.
8. Който познава Отца, той познава тази светлина, защото Той е вечното Небе, което я
съхранява, завинаги въздигната и сигурно закотвена. 2Нейната съвършена чистота не зависи от то-
ва дали тя се вижда от земята или не. 3Небето я обгръща и ласкаво я пази в съвършенството на
своето място, което е толкова далеч от земята, колкото земята от Небето. 4Нито разстоянието, нито
времето са тези, които правят тази звезда невидима за земята. 5Но онези, които се стремят към
идоли, не могат да знаят, че звездата е там.
9. Отвъд всички идоли е Мисълта, която Бог има за теб. 2Напълно незасегната от
безпокойствата и ужаса на света, от сънищата за раждане и смърт, сънувани тук, от милиардите
форми, които може да приеме страхът - напълно незасегната, Божията Мисъл за теб си остава
такава, каквато е била винаги. 3Обгърната от толкова пълна тишина, че нито звук на битка не
достига до нея дори и издалеч, тя почива в сигурност и съвършен мир. 4Тук се пази единствената
ти реалност, която няма и представа от целия този свят, който се прекланя пред идоли и който не
познава Бога. 5В пълна сигурност за нейната неизменност и покой във вечния й дом, Мисълта,
която Бог има за теб, Никога не е напускала Съзнанието на своя Творец, Когото познава, както
нейният Творец знае, че е там.
10. Къде би могла да съществува Мисълта на Бог за теб, ако не там, където си ти? 2Нима
твоята реалност е нещо, отделно от теб и в свят, за който реалността ти не подозира? 3Извън теб не
съществува вечно небе, неизменна звезда, нито реалност. 4Съзнанието на Небесния Син е на
Небето, защото там Съзнанието па Отца и Сина се е съединило в творение, което не може да има
край. 5Ти нямаш две реалности, а една. 6И не можеш да осъзнаеш повече от една реалност. 7Твоята
реалност е или идолът, или Мисълта на Бога. 8Затова не забравяй, че идолите поддържат скрита
истинската ти същност не от Божественото Съзнание, а от твоето. 9Звездата и досега свети; небето
си остава неизменно. 10Но ти, Светия Божи Син, не осъзнаваш собствената си реалност.
IV. Истината отвъд илюзиите
1. Ти ще бъдеш агресивен към онова, което е неудовлетворително за теб и така няма да
разбереш, че сам си го породил. 2Ти винаги се бориш срещу илюзиите. 3Защото истината зад тях е
толкова прекрасна и е така тиха в любящата си нежност, че ако я осъзнаваше, щеше напълно да
забравиш всякакви защитни механизми и да се втурнеш, за да я прегърнеш. 4Истината не може да
бъде атакувана. 5И ти си знаел това, когато си изграждал своите идоли. 6Те се създават, за да се
забрави ненакърнимостта на истината. 7Ти атакуваш само фалшивите представи и никога онези,
които са истинни. 8Всички идоли са фалшивите представи, които си изградил, за да запълниш
пропастта, която си мислиш, че съществува между теб и истината. 9И ти ги атакуваш заради онова,
което си мислиш, че символизират. 10Нещо, което е отвъд идолите, не подлежи на агресия.
2. Отегчителните, неудовлетворяващи богове, които си съградил, са надуваеми детски
играчки. 2Детето изпитва страх, когато при внезапното отваряне на някоя кутия от нея изскочи
дървена глава или когато някое меко и мълчаливо мече започне да пищи, когато го докосне.
3Принципите, които детето е установило по отношение на кутиите и мечетата, са му изневерили и
са нарушили неговия „контрол" над онова, което го заобикаля. 4И то се изпълва със страх, защото
си е мислело, че тези принципи го защитават. 5Сега му се налага да узнае, че кутиите и мечетата не
са му изневерили, не са нарушили правилата и тяхното поведение не означава, че светът му е
станал хаотичен и несигурен. 6Това не е така. 7То е разбрало какво му е давало сигурност и си е
помислило, че вече го няма.
3. Пропастта, която не съществува, бива запълнена с играчки с най-разнообразни форми. 2И
всяка изглежда така, сякаш нарушава правилата, установени по отношение на нея. 3Тя никога не е
била онова, за което си я мислел. 4Изглежда така, сякаш нарушава принципите за безопасност,
защото те са неправилни. 5Но ти не си заплашен. 6Можеш да се надсмееш над главите, които
изскачат от кутията и играчките, които пищят, също като дете, на което му се обясни, че те не
представляват заплаха за него. 7Но докато на детето му харесва да играе с тях, то продължава да ги
357
възприема така, сякаш те се подчиняват на правила, които е установило, за да се забавлява. 8И
така, все още има правила, които играчките могат да нарушат и да го уплашат. 9И все пак, нима то
е оставено на произвола на играчките си? 10И могат ли те да представляват заплаха за него?
4. Реалността следва законите на Бога, а не правилата, създадени от теб. 2Неговите закони са
тези, които гарантират твоята безопасност. 3Всички илюзии по отношение на себе си, в които
вярваш, не се подчиняват на никакви закони. 4Те изглеждат така, сякаш танцуват известно време
според принципите, които си установил за тях. 5Но после падат и не могат да се вдигнат отново.
6Те са само играчки, детето ми, недей да тъгуваш за тях. 7Техният танц никога не ти е доставял
радост. 8Но те не са също така и нещa, от които да се плашиш, нито да ти дадат сигурност, ако се
подчиняват на твоите правила. 9Те не трябва нито да бъдат желани, нито атакувани, а само да се
погледне на тях като на детински играчки, които сами по себе си нямат никакъв смисъл. 10Видиш
ли в тях смисъл, и всички играчки ще се изпречат пред очите ти. 11А ако не виждаш смисъл в тях,
те няма да те докоснат.
5. Всички външни форми заблуждават, защото са привидност, а не реалност. 2Недей да се
осланяш на никоя от тях. 3Те замъгляват реалността и пораждат страх, защото скриват истината.
4Не атакувай онова, което си създал, за да бъдеш държан в заблуда, защото по този начин
доказваш, заблудата си. 5Агресията е способна да превърне илюзиите в реалност. 6Но това, което
се постига чрез агресия, е нищо. 7Кой би изпитвал страх пред сила, която не може да има никакви
следствия? 8Какво би могла да представлява такава сила, ако не илюзия, която прави нещата
привидно подобни на нея? 9Спокойно разгледай играчките й и проумей, че те са само идоли, които
танцуват, за да задоволят суетни желания. 10Недей да се прекланяш пред тях, защото не са там.
11Но това се забравя по същия начин при агресията. 12Божият Син не се нуждае от защита срещу
сънищата си. 13Неговите идоли не са заплаха за него. 14Единствената му грешка е, че ги смята за
реални. 15Какво може да стори силата на илюзиите?
6. Привидностите могат да заблудят единствено онова съзнание, което е пожелало това. 2И
ти можеш да направиш един пpoст избор, който завинаги ще те постави далеч отвъд заблудите.
3Няма защо да се грижиш как ще стане това, защото не можеш да разбереш. 4Но ще разбереш, че
бързо са станали могъщи промени, когато ти решаваш нещо много просто - ти не желаеш онова,
което вярваш, че ти дава идолът. 5Защото по този начин Божият Син заявява, че е свободен от
идоли. 6И така той наистина бива свободен.
7. Спасението е истински парадокс! 2Какво друго би могло да бъде то, освен един щастлив
сън? 3От теб то изисква само да простиш всички онези неща, които никой никога не е извършвал;
да пренебрегнеш онова, което не съществува и да не гледаш на нереалното като на реалност. 4От
теб се иска само да позволиш да бъде твоята воля и да престанеш да се стремиш към нещата,
които не желаеш. 5И от теб се иска да се отърсиш от всички сънища, които не са съществували
никога и да не се стремиш да замениш Волята на Бога със силата на празните желания.
8. Тук сънят на разделението започва да избледнява и изчезва. 2Защото пропастта, която не
съществува, започва да се възприема без страшните играчки, които си направил. 3Не се иска нищо
повече от това. 4Бъди наистина щастлив, че за спасението се иска толкова малко, а не много. 5В
реалността за спасението не се иска нищо. 6Но дори и в света на илюзиите се изисква единствено
прошката да дойде на мястото на страха. 7Това е единственото условие за щастливи сънища.
8Пропастта се изпразва от играчките на страха и нейната нереалност става очевидна. 9Сънищата не
отразяват нищо. 10И Божият Син не би могъл да се нуждае от тях. 11Те не му предлагат нищо
желано от него. 12Той се избавя от илюзиите, когато пожелае и се връща към истинската си
същност. 13Какъв може да бъде Божественият план за неговото спасение, ако не средството да се
върне към самия себе си?
V. Единствената цел
1. Реалният свят е състояние на съзнанието, за което прошката е единственото
предназначение на света. 2Страхът не е целта на този свят, защото тази цел е отърсването от
чувството за вина. 3Осъзнава се колко е значима прошката и тя идва на мястото на идолите, към
които никой не се стреми, защото не цени техните „дарове". 4Не се установяват ненужни правила
и не се предявяват изисквания към никого и нищо за приспособяване към съня на страха. 5Вместо
това съществува потребност да се разбере всичко сътворено такова, каквото е реално. 6И става
ясно, че всички неща първо трябва да получат прошка, а след това разбиране.
358
2. Този свят смята, че разбиране се придобива чрез агресия. 2В реалния свят е очевидно, че
агресията лишава от способността за разбиране. 3Напълно се осъзнава колко е глупаво да се пре
ледва като цел чувството за вина. 4Там идолите са нежелани, защото е ясно, че вината е
единствената причина за болката под каквато и да било форма. 5Никой не е изкушен от напразния
й зов, защото страданието и смъртта се възприемат като нежелани и никой не се стреми към тях.
6Възможността за свобода се разбира и приема и вече могат да се схванат средствата за нейното
постигане. 7Светът става място на надежда, защото единственото му предназначение е да даде
възможност стремежът към щастие да се осъществи. 8Никой не е изключен от тази надежда,
защото светът е обединен от убеждението, че неговото предназначение трябва да бъде споделено
от всички, зa да стане надеждата нещо повече от сън.
3. Още Небето не е припомнено напълно, защото остава предназначението за прошка. 2Но
всеки е сигурен, че ще отиде отвъд прошката и ако е още тук, то е, за да прости съвършено. 3Той
няма друго желание. 4И страхът изчезва, защото той не е в противоречие със себе си по отношение
на своето предназначение. 5В него има надежда за щастие, която е толкова постоянна и сигурна, че
му е трудно да се удържи и стъпките му едва докосват земята. 6И все пак, той е щастлив да почака,
докато всички стиснат ръцете си и всяко сърце е готово да възкръсне и тръгне с него. 7Защото по
този начин той е готов за стъпката, при която всяка прошка остава назад.
4. Последната стъпка е тази на Бога, защото само Бог би могъл да сътвори един съвършен
Син и да сподели своето Бащинство с него. 2Никой вън от Небесното Царство не знае как е
възможно това, защото това разбиране е самото Небесно Царство. 3Дори и реалният свят има
предназначение, което е по-нискостоящо от творчеството и вечността. 4Но страхът е изчезнал,
защото неговото предназначение е прошката, а не идолопоклонничеството. 5И така Небесният Син
се подготвя да бъде себе си и да си спомни, че Синът Божи знае всичко, което неговият Отец
разбира и го разбира съвършено заедно с Него.
5. Реалният свят все още не постига това, защото то е Собственото предназначение на Бога;
само Негово, но и напълно споделено и съвършено осъществено. 2Реалният свят е състояние, в
което съзнанието е узнало колко лесно идолите изчезват, когато престанат да бъдат желани, макар
и все още да ги възприемаш. 3С каква готовност може да се отърси съзнанието от тях, когато
разбере, че идолите са нищо и никъде и са безцелни. 4Защото едва тогава грехът и вината ще се
възприемат като лишени от смисъл и предназначение.
6. По този начин целта на реалния свят внимателно се осъзнава, за да замести целтa на греха
и вината. 2Прошката е радост, премахва всичко, което е застанало между собствените ти представи
за теб и истинската ти същност. 3Но не е нужно Бог отново да сътворява Своя Син, за да му върне
онова, което му принадлежи. 4Пропастта между твоя брат и теб самия никога не е съществувала.
5И онова, което Божият Син е знаел при сътворението, той ще го познае отново.
7. Когато братя се свържат по своите цели в света на страха, те вече са на границата на
реалния свят. 2Те може би все още се обръщат назад и си мислят, че виждат някакъв идол, който
желаят. 3Но пътят им е твърдо отклонен от идолите по посока нa реалността. 4Защото когато се
хванат за ръце, те се хващат за ръката на Христос и виждат Този, Чиято ръка държат. 5Виждат
лицето на Христос и си припомнят Неговия Отец. 6Тъй като Той си остава забравен дотогава,
докато Неговият Син достигне отвъд прошката до Божествената Любов. 7Но първо трябва да се
приеме Христовата Любов. 8И тогава ще дойде познанието, че Те са едно цяло.
8. Колко лека и лесна е стъпката отвъд тесните граници на света на страха, когато
разпознаеш Чия е ръката, която държиш. 2В ръката ти е всичко, от което се нуждаеш, за да вървиш
със съвършена увереност далеч от страха завинаги и да достигнеш направо Небесните двери.
3Защото Този, Чиято ръка държиш, е чакал само ти да се присъединиш към Него. 4И сега, когато
си дошъл, нима ще отложи да ти покаже пътя, по който трябва да върви заедно с теб? 5Неговото
благословение е отправено към теб също така сигурно, както Любовта на Отца е отпра вена към
Него. 6Неговата благодарност превъзхожда твоето разбиране, защото ти си Му позволил да се
повдигне от веригите си и да тръгне редом с теб към дома на Неговия Отец.
9. Древната вражда си отива от този свят. 2И с нея си отива всяка омраза и страх. 3Не се
обръщай назад, защото онова, което е пред теб, е всичко, което някога си желал в сърцето си.
4Отречи се от този свят! 5Но не като жертва. 6Ти никога не си го желал. 7Имало ли е щастие, което
да потърсиш на този свят без то да ти е причинило болка? 8Кой миг на удовлетворение не е бил
заплатен със страшната цена на страданието? 9Радостта няма цена. 10Тя е твое свещено право и
359
това, за което плащаш, не е щастието. 11Нека честността да ти помага да вървиш с пълна скорост
по пътя си и нека твоите преживявания тук да не те подвеждат, когато се обърнеш назад. 12Те не са
освободени от жестока цена и безрадостни последици.
2И когато бъдеш изкушен от идол, помисли си:
3Никога не е било време, когато идол да ти е донесъл в „дар" нещо друго, освен чувство на
вина. 4Нито един идол не е спечелен, освен с цената на страдание и ти никога не си я
плащал сам.
5Имай милост към своя брат. 6И не избирай идола без да мислиш, а си спомни, че и той ще
трябва да плаща цената, както и ти. 7Защото ще забавиш и своя брат, когато обръщаш поглед назад
и няма да разбереш Чия е любящата ръка, която държиш. 8Гледай само напред; уверено върви с
радост в сърцето, което тупти в надежда, а не от страх.
11. Волята на Бога е завинаги вложена в онези, които са сключили ръце. 2Докато се свържат,
са си мислели, че Той е техният враг. 3Но когато са се свързали в обща цел, те са свободни да
разберат, че имат единна воля. 4Така Волята Божия се осъзнава от тях. 5И те не могат за дълго да
забравят, че тя е тяхната воля.
VI. Основание за прошка
1. Гневът никога не е оправдан. 2Агресията няма основание. 3От тук започва избавлението от
страха, за да бъде постигнато напълно. 4С това се дава реалният свят в замяна на сънищата на
ужас. 5Защото на тези разбирания се основава прошката, която е нещо съвсем естествено. 6От теб
не се иска да извиниш онзи, на когото основателно се полага да отвърнеш с атака. 7Това би
означавало да простиш греха, пренебрегвайки това, че той реално съществува. 8Това не е прошка.
9Защото тя предполага, че отвръщайки по един неоснователен начин, твоята прошка е отговор на
реално проведена агресия. 10Това прави прошката неподходяща да се даде там, където не я
заслужават.
2. Прошката е винаги основателна. 2Тя има сигурни основания. 3Ти не прощаваш
непростимото, нито пренебрегваш някаква реална агресия, която изисква наказание. 4Спасението
не се състои в това, че от теб се изисква да дадеш неестествен отговор, несьответстващ на
реалността. 5То изисква само да отговориш подобаващо на нещо, което не е реално, като не
възприемаш нещо, което не е станало. 6Ако прошката е неоснователна, това означава от теб да се
иска да пожертваш своитe права, когато отвръщаш е прошка на агресията. 7Но от теб само cе иска
да разглеждаш прошката като естествена реакция на нещастието, което се основава на грешка и
зове за помощ. 8Прошката е единствената разумна реакция. 9Тя не позволява да бъде жертвано
твоето право.
3. Това разбиране е единствената промяна, която позволява да се въздигне реалният свят на
мястото на сънищата на страх. 2Страх не може да има, ако не бъде оправдана агресията, а ако тя
имаше реално основание, прошката е неоправдана. 3Реалният свят се постига, когато възприемеш,
че основата на прошката е напълно реална и оправдана. 4Докато гледаш на прошката като на
незаслужен дар, тя утвърждава вината, която искаш да „простиш". 5Неоправданата прошка е
агресия. 6И това е всичко, което светът изобщо може да предложи. 7Той понякога прощава на
„грешниците", но остава със съзнанието, че те са съгрешили. 8И така, те не заслужават прошката,
която им дава светът.
4. Това е фалшивата прошка, която светът използва, за да поддържа живо усещането за
греховност. 2Разбирайки, че Бог е справедлив, не е възможно Неговата прошка да е реална.
3Страхът от Бога е сигурен резултат от това да се разглежда прошката като нещо незаслужено.
4Никой, който се чувства виновен, не може да се освободи от страха от Бога. 5Но той се спасява от
такъв проблем, ако може да се отърси от страха от Бога. 6Съзнанието трябва да се отнася към своя
Творец така, както гледа на себе си. 7Ако можеш да разбереш, че твоят брат заслужава прошка, ти
си узнал, че прошката е твое право, също както и негово. 8A и няма да мислиш, че Бог възнамерява
да стовари върху теб страшна присъда, каквато не е предназначил за твоя брат. 9Защото истината
е, че на теб ти се дава нито повече, нито по-малко отколкото на него.
5. Прошката, ако я възприемаш като заслужена, ще те изцели. 2Тя придава на чудото силата
да преодолее илюзиите. 3Така ти узнаваш, че и ти трябва да получиш опрощение. 4Нищо видимо
360
не е такова, че да не може да се пренебрегне. 5Защото в противен случай трябва да е съществувал
първоначално някакъв грях, който да е непростим. 6Трябва да е съществувало прегрешение, което
е повече от обикновена грешка; специална форма на грешка, която е неизменна, вечна и която не
може нито да се избегне, нито да се поправи. 7Трябва да е съществувала една грешка, която да е
имала способността да премахне творението и да създаде на негово място свят, който да унищожи
Божията Воля. 8Само ако това бе възможно, би могло да съществуват привидности, които да не се
поддават на чудото и да не могат да бъдат изцелени чрез него.
6. Няма по-сигурно доказателство, че идолопоклонничеството е желано от теб, от
убеждението, че някои форми на болест и нерадостност не могат да бъдат изцелени чрез
прошката. 2Това означава, че предпочиташ да задържиш някои идоли и не си готов все още да се
отърсиш от всички тях напълно. 3И така, ти си мислиш, че някои привидности са реални и съвсем
не са привидности. 4Не се подвеждай от твърдо вкорененото убеждение, че някои привидности се
пренебрегват по-трудно от други. 5Това би означавало да ограничаваш действието на прошката.
6То би означавало да целиш да получиш частично извинение и да избегнеш вината в ограничена
степен. 7Какво, ако не фалшива прошка, означа това - над теб и над всеки, който е привидно
различен от теб?
7. Истината е, че чудото може да изцели всякакви форми на болест или не може да изцелява
изобщо. 2Неговата цел не е да съди кои форми са реални и кои привидности са истинни. 3Ако една
привидност трябва да остане неподлежаща на изцеление, това означава, че една илюзия е част от
истината. 4И ти не можеш да избегнеш цялата вина, но само част от нея. 5Ти трябва напълно да
простиш на Божия Син. 6Защото в противен случай ще поддържаш една представа за себе си,
която не е цялостна, и ще продължиш да се страхуваш да се вгледаш в себе си и да се отърсиш от
всеки свой идол. 7Спасението се основава на вярата, че е невъзможно да съществуват такива
форми на вина, които да нe си в състояние да простиш. 8И така, не могат да съществуват
привидности, които да са изместили истината за Божия Син.
8. Погледни на своя брат с желанието да го видиш такъв, какъвто е. 2И нека дори част от него
да не бъде отхвърлена от волята ти да го изцелиш. 3Да изцелиш означава да постигнеш
цялостност. 4А каквото е цялостно, то не може да има липсващи части, останали извън него.
5Прошката се основава върху това разбиране и радостта, че няма такива форми на болест, които
чудото да не може да изцели.
9. Божият Син е съвършен, защото в противен случай не би могъл да бъде Божи Син. 2И ти
няма да го познаеш, ако не го смяташ за достоен да се отърси от вината с всички нейни последици
и под всякаква форма. 3Това трябва да бъде единственото ти отношение към него, ако желаеш да
узнаеш истината за себе си.
4Благодаря ти, Отче, за Твоя съвършен Син
и в неговата слава аз виждам своята.
5Това е щастливото изявление, че не съществуват никакви форми на злото, които да превъзхождат
Божията Воля; щастливоо признание, че вината не е успяла по твое желание да превърне илюзиите
в реалност. 6И какво друго е това, ако не просто изразяване на истината?
10. Погледни своя брат с такава надежда и ще разбереш, че той не може да направи грешка,
която да промени истината в него. 2Никак не е трудно да бъдат пренебрегнати грешки, които
нямат последици. 3Но ако виждаш, че нещо е в състояние да превърне в идол Божия Син, ти няма
да му простиш. 4Защото той се е превърнал за теб в смъртен образ и символ на смъртта. 5Това ли е
твоят спасител? 6Нима Отец е сбъркал по отношение на Своя Син? 7Или ти си се излъгал в онзи,
който ти е даден да го изцелиш, за да намериш спасение и избавление?
VII. Новото тълкуване
1. Дали Бог би оставил твоето тълкуване да определя смисъла нa света? 2Ако го беше
оставил, то светът е лишен от смисъл. 33ащото не е възможно смисълът да се променя постоянно,
и пак да бъде истинен. 4Светия Дух вижда в света единна цел, която е установена неизменно. 5И
никоя ситуация не може да повлияе върху неговата цел, а трябва да бъде в съгласие с нея. 6Защото
само ако целта би се променяла при всяка ситуация, е възможно да се дава различно тълкуване на
ситуациите в различни случаи 7Ти добавяш нов елемент към сценария, който създаваш всяка
361
минута от деня и всичко, което става сега, означава нещо друго. 8Отнемаш друг елемент и всяко
значение се променя съответно.
2. Какво отразяват твоите сценарии, ако не собствените ти и ла нове за това какъв трябва да
бъде денят? 2Така ти преценяваш успеха и провала, напредъка, отстъплението, загубата и печал
бата. 3Всички тези преценки се дават взависимост от ролите, предвидени в сценария. 4Фактът, че
те нямат смисъл сами но себе си, се демонстрира от лекотата, с която се сменят тези етикети с
други преценки по отношение на други аспекти на опита. 5И тогава, поглеждайки назад, ти
смяташ, че виждаш друг смисъл в онова, което е станало преди. 6Какво друго си направил, освен
да покажеш, че в него не е имало никакъв смисъл. 7Но ти си му придал смисъл в светлината на
променящи се цели и всеки смисъл се е променял с промяната на целите.
3. Само една постоянна цел може да придаде на събитията постоянен смисъл. 2Но тя трябва
да придаде на всички тях единен смисъл. 3Ако им се придава различен смисъл, това би означавало,
че те са отражение на различни цели. 4И това е целият смисъл, който имат. 5Може ли да бъде
смисъл това? 6Може ли объркването да бъде онова, което е смисълът? 7Не може да има постоянна
промяна във възприятията и при това стабилност на смисъла където и да било. 8Страхът никога не
е оправдан като преценка. 9Съществуването на страх е лишено от друг смисъл, освен този да ти
покаже, че си написал плашещ сценарий и в съответствие с него се страхуваш. 10А не че нещото,
от което се страхуваш, съдържа повод за страх.
4. Общата цел е единственото средство, чрез което възприятията могат да придобият
стабилитет и да се даде единна интерпретация на света и на всички събития в него. 2В тази обща
цел всички и всичко, което виждаш, споделят единна преценка. 3Ти не трябва да съдиш никого,
защото си узнал, че на всичко е даден единен смисъл и си щастлив да го съзираш навсякъде. 4Той
не може да се промени, защото ти ще го съзираш навсякъде, неизменен от обстоятелствата. 5И
така, ти го отнасяш към всички събития и така получаваш стабилност.
5. Избавлението от осъждане се състои просто в следното: всички неща имат само една цел,
която ти споделяш с целия свят. 2И нищо на света не може да й се противопостави, защото тя се
отнася към всичко, както се отнася към теб. 3В единството на целта е краят на всякакви представи
за жертва, които предполагат различни цели за онзи, който печели и другия, който губи. 4Не може
да има мисъл за жертва, откъсната от тази идея. 5И тъкмо тази идея за различни цели позволява
промяна във възприятията и смисъла. 6При единна цел това става невъзможно, защото съгласието
помежду ви прави интерпретацията стабилна и трайна.
6. Как може да се установи реално общуване, когато символите, които се използват,
означават различни неща? 2Целта на Светия Дух придава единно тълкуване, което има смисъл
както за теб, така и за твоя брат. 3Така той може да общува с теб и ти с него. 4Чрез символите,
които и двамата можете да разберете, се преодолява жертвата на смисъла. 5Всяка жертва пред-
полага, че ти не си способен да виждаш връзката между събитията. 6А ако бъдат разглеждани
поотделно, те не притежават смисъл. 7Защото не съществува светлина, на която те да се разгледат
и разберат. 8Те нямат предназначение. 9И не може да се види за какво са. 10Всяка мисъл за загуба е
лишена от съдържание. 11Никой не се е съгласил с теб по отношение нейното съдържание. 12Тя е
част от един деформиран сценарий, който не може смислено да се интерпретира. 13Той трябва да
си остане неразбираем завинаги. 14Това не е общуване. 15Твоите мрачни сънища са само
безсмислените, изолирани сценарии, които пишеш насън. 16Недей да търсиш смисъла в отделните
сънища. 17Само сънищата за прошка могат да бъдат споделени. 18Те имат един и същ смисъл и за
двама ви.
7. Недей да даваш тълкувания в самота, защото онова, което виждаш, няма да значи нищо.
2Онова, което то символизира, ще се променя, и ти ще повярваш, че светът е несигурно място, в
което вървиш в опасност и несигурност. 3Именно твоите интерпретации са неустойчиви, защото
не са в съгласие с истинската ти същност. 4Това е място, което изглежда толкова несигурно, че
неизменно поражда страх. 5Не продължавай така, братко мой. 6Ние имаме един Интерпретатор. 7И
благодарение на начина, по който Той се ползва от символите, ние сме съединени, така че те
означават едно и също за всички нас. 8Нашият общ език ни позволява да се обръщаме към всички
свои братя и заедно с тях да разберем, че прошката е дадена на всички ни и така ние можем да
общуваме помежду си отново.
VIII. Неизменната реалност
362
1. Привидностите заблуждават, но могат да се променят. 2Реалността е неизменна. 3Тя не
подвежда никога и ти биваш поoведен, само ако не успееш да видиш отвъд привидностите. 43а
щото всичко, което виждаш, се променя и ти го смяташе за реално преди, както го смяташ за
реално отново. 5Така реалността се свежда до формата и до едно променливо състояние. 6Ре
алността е неизменна. 7Именно това я прави реална и я отделя от всякакви привидности. 8Тя
трябва да преодолее всякакви форми, за да бъде това, което е. 9Тя е неизменна.
2. Чудото е средство да се покаже, че всички привидности могат да се променят, именно
защото са привидности и не могат да имат неизменността, каквато предполага реалността. 2Чудо
то разграничава спасението от привидностите, като показва, че те могат да се променят. 3Твоят
брат притежава в себе си неизменност, която е независима от всички привидности и заблуди. 4Тя
се замъглява, като се променят гледните точки спрямо него, които ти възприемаш за негова
реалност. 5Щастливият сън по отношение на него създава видимото впечатление за съвършеното
му здраве, съвършената му независимост от всяка нужда и несполука. 6Чудото е доказателство, че
той е независим от каквато и да било загуба и страдание, защото те лесно могат да се променят. 7А
това показва, че не са били никога реални и не биха могли да произтичат от неговата реалност.
8Защото реалността е неизменна и не може да има последици, които да се променят от каквото и
да е на Небето и земята. 9Но се показва, че привидностите са нереални, защото могат да се
променят.
3. Какво друго е изкушението, ако не желание да се придаде реалност на илюзиите? 2То не
изглежда желание да се отрече всяка реалност. 3Но то изглежда утвърждаване, че някои форми на
идоли имат могъща привлекателна сила, благодарение на която е по-трудно да им се устои, в
сравнение с онези, които ти не би желал да притежават реалност. 4Следователно, изкушението не е
нищо повече от молитва чудото да не засегне някои сънища, а да запази в неведение факта, че са
нереални и да им придаде реалност. 5И Небето не откликва на молитвата и не може да ти се даде
чудо, за да изцелиш привидностите, които не ти харесват. 6Ти си въвел граници. 7Каквото си поис-
кал, ти е дадено, но не от Бога, Който не познава границите. 8Ти сам си наложил граници на себе
си.
4. Реалността е неизменна. 2Чудесата само показват, че е нереално онова, което си издигнал
между реалността и своето съзнание, и не представлява преграда. 3Цената на убеждението, че няма
надежда някои привидности да се променят, е тази, че чудото не се изявява чрез теб
последователно. 4Защото ти си поискал да не му се даде силата да изцелява всички сънища. 5Всяко
чудо ти е достъпно, когато пожелаеш изцеление. 6Но никое чудо не може да ти се даде, ако не го
пожелаеш. 7Когато избираш какво да изцелиш, Този, Който дарява всички чудеса, не е свободен да
възложи даровете Си на Божия Син. 8Когато Той изпадне в изкушение, отрича реалността. 9И се
превръща в доброволен роб на онова, което е избрал.
5. Защото реалността е неизменна, чудото е вече тук, за да изцели всички неща, които се
променят, и да ти ги покаже да ги видиш в щастлива форма, освободена от страх. 2На теб ще ти
бъде дадено да видиш своя брат по такъв начин. 3Но не и докато ти в някои отношения
предпочиташ друго. 4Защото това би означавало, че ти не желаеш той да бъде изцелен и цялостен.
5Xpиcтоc в него е съвършен. 6Готов ли се да видиш това? 7Тогава нека нямаш сънища за него,
които да предпочетеш пред тази гледка. 8И ти ще видиш в него Христос, защото си Му позволил
да дойде при теб. 9И когато Той ти се яви, ще разбереш със сигурност, че си като Него, защото Той
е неизменното в твоя брат и в теб.
6. Това ще видиш, когато решиш да не заместваш с никаква привидност истинската същност
на своя брат. 2Нека изкушенито да предпочиташ някой сън да не позволи несигурността да
проникне тук. 3Недей да имаш чувство на вина или страх, когато бъдеш изкушен от някакъв сън
по отношение на него. 4Но не му придавай силата да промени в твоите очи онова, което е не
изменно. 5Всяка фалшива привидност ще избледнее, ако вместо нея поискаш чудо. 6Не съществува
болка, от която той да не може да се отърси, ако ти поискаш да бъде истинската си същност. 7Защо
се страхуваш да видиш в него Христос? 8Ти съзираш само себе си в онова, което виждаш. 9Когато
той бъде изцелен, ти се освобождаваш от вината, защото виждаш себе си в него.
